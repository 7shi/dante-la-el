1 Dies descendebat, et aier brunus
Retrahebat animalia, que sunt in terra,
A laboribus suis; et ego solus unus

2 Me preparabam ad sustinendum guerram
Tum itineris et tum pietatis,
Quam retractabit mens, que non errat.

3 O Muse, o altum ingenium, nunc me invetis;
O mens, que scripsisti quidquid vidi,
Hic apparebit tua nobilitas.

4 Ego incepi: Poeta qui me ducis,
Cerne virtutem meam, si est potens,
Priusquam alto passui me confidas.

5 Tu dicis, quod Silvii parens,
Corruptibilis adhuc, ad immortale
Seclum ivit, et fuit ibi sensibiliter.

6 Quare si adversarius omnium malorum
Curialis sibi fuit, cogitando altum effectum,
Qui exire debebat ex eo, quis et qualis,

7 Non videtur indignum homini intelligenti:
Cum fuerit alme Rome et sui Imperii
In empireo celo per patrem electus.

8 Que, et qualis, ad volendum dicere verum,
Fuit stabilitum per locum sanctum
Ubi sedet successor maioris Petri.

9 Per istud iter, unde tu das sibi vantum,
Intellexit res que fuerunt causa
Sue victorie et papalis manti.

10 Fuit postea illuc Vas electionis,
Ut reportaret confortationem illius fidei,
Que est principium ad viam salutis.

11 Sed ego ad quid venire debeam? aut quis concedit?
Ego non Eneas, non Paulus sum;
Me dignum ad hoc neque ego, neque alter credit.

12 Quare si ad veniendum me dispono,
Timeo ne adventus sit vanus:
Si es sapiens, intelligis melius quam ego ratiociner.

13 Et qualis est ille qui non vult quidquid voluit,
Et propter novas cogitationes mutat propositum,
Ita quod ab inceptis totum se tollit;

14 Talem me feci ego in illa obscura costa;
Quia, cogitando, consumpsi inceptum
Qui in principio fuit tantum citus.

15 Si ego bene tuum verbum intellexi,
Respondit magnanimi illius umbra,
Anima tua est a vilitate offensa:

16 Que multoties hominem ingumbrat,
Ita quod ab honorata inceptione eum revolvit.
Sicut falsa visio bestiam, quando adumbrat.

17 Ab isto timore igitur ut te solvus,
Dicam tibi, quare veni et quid intellexi,
In primo puncto, quando de te dolui.

18 Ego eram inter illos qui sunt suspensi,
Et mulier me vocavit beata et pulchra,
In tantum, quod ut preciperet eam requisivi.

19 Lucebant oculi eius plus quam stelle;
Et incepit michi dicere suavis et plana,
Cum angelica voce, in sua loquela:

20 O anima curialis mantuana,
Cuius fama adhuc in mundo durat,
Et durabit quousque mundus vigebit;

21 Amicus meus, et non fortune,
In deserto colle est impeditus
Ita in itinere, quod conversus est ex timore;

22 Et timeo quod non sit ita devius,
Quod tarde ego ad succursum surrexi,
Propter id quod de eo in celo audivi.

23 Or move te, et cum tuo verbo ornato,
Et cum omnibus necessariis ad suam evasionem,
Eum adiuva sic, quod de eo reddar consolata.

24 Ego sum Beatrix, que te facio ire;
Venio a loco, ad quem redire desidero;
Amor me movit, qui me facit loqui.

25 Quando ero coram Domino meo,
De te me laudabo summe illi.
Tacuit tunc, et postea incepi ego:

26 O Domina virtutum, sola, per quam
Humana species excedit omne contentum
Illius celi, quod habet minores circulos suos:

27 Tantum michi est gratum tuum mandatum,
Quod obedire, si iam esset, [est] minus tarde;
Plus non quero ut aperias michi tuum talentum.

28 Sed dicas michi causam, quare tibi
Non caves a descendendo inferius in istud centrum,
Ab amplo loco, ad quem redire tu ardes.

29 Ex quo tu vis scire tantum intrinsece,
Dicam tibi breviter, michi respondit,
Quare ego non timeo venire huc intro.

30 Timendum est solum de illis rebus
Que habent potentiam faciendi hominibus malum,
De aliis non, que non sunt pavorose.

31 Ego sum facta a Deo, sua mercede, talis,
Quod vestra miseria me non tangit,
Neque flamma istius incendii non me aggreditur.

32 Domina est gentilis in celo, que complangit
Huic impedimento, ad quod te micto,
Ita quod durum iuditium ibidem frangitur.

33 Ista petiit Luciam in sua petitione,
Et dixit: Nunc indiget tuus fidelis
Te, et ego tibi illum recommendo.

34 Lucia, inimica cuiuslibet crudelis,
Se movit, et venit ad locum ubi ego eram,
Que sedebam cum antiqua Rachele.

35 Et dixit: Beatrix, laus Dei vera,
Cur non succurris illi qui te amavit tantum,
Quod per te exivit de vulgari acie?

36 Non audis tu pietatem sui plantus?
Non vides tu mortem que contra ipsum debellat
In flumine, ubi mare se non extendit?

37 In mundo nunquam fuerunt persone festine
All faciendum suum profectum, vel ad fugiendum suum dampnum.
Quomodo ego, post talia verba facta

38 Veni ad hunc locum a meo beato scampno,
Confidendo de tuo sermone honesto,
Qui honorat te et illos qui eum audierunt.

39 Postquam michi ratiocinata fuit istud,
Oculos lucentes lacrymando volvit;
Taliter quod fecit me ad veniendum magis promptum:

40 Et veni ad te sic, sicut ipsa voluit;
Ante illam feram te eripui,
Que pulchri montis breve iter tibi surripuit.

41 Ergo quid dicis? quare desistis?
Quare tantam vilitatem in corde allicis?
Quare audaciam et magnanimitatem non habes?

42 Postquam tales tres domine benedicte
Curant de te in curia celesti,
Et meum loqui tantum bonum tibi promictit?

43 Quales flosculi a nocturno gelo
Demissi et clausi, postquam sole albent,
Diriguntur omnes aperti in eorum statum;

44 Talis effectus sum, in mea virtute fatigata;
Et tanta bona audacia ad cor meum confugit,
Quod ego incepi tamquam persona magnanima:

45 O piam illam que michi succurrit,
Et te curialem, qui obedisti cito
Veris verbis que tibi porrexit.

46 Tu cum desiderio cor meum disposuisti
Sic ad veniendum, cum verbis tuis,
Quod ego redivi ad primum propositum.

47 Or vade, quia unum solum velle est amborum:
Tu dux, tu dominus et tu magister.
Sic sibi dixi; et postquam movit se,

Intrari per iter altum et silvestre.
